# 太清神鉴

## 目录

## 提要

## 原序

## 卷一

## 《太清神鉴》提要【1】

《太清神鉴》六卷，旧本题“后周王朴撰”，乃专论相法之书也。考朴事周世宗为枢密使，世宗用兵，所向克捷，朴之筹画为多。欧阳修《新五代史》称朴为人明敏多才智，非独当世之务，至于阴阳律法，莫不通焉。薛居正《旧五代史》亦谓朴多所该综，星纬声律，莫不毕殚。然皆不言其善于相法。且此书前有自序，称“离林屋洞，下山三载，遍搜古今”，集成此书。考朴家世东平，入仕中朝，游迹未尝一至江左，安地有隐居林屋山事？其为依托无疑。

盖朴以精通术数知名，故世所传奇异诡怪之事，往往皆归之于朴。如王銍《默记》所载，朴与周世宗微行，中夜至五更河旁，见火轮小儿，知宋将代周，其事绝诞妄不可信。而小说家顾乐道之，宜作此书者，亦假朴名以行矣。然其间所引各书篇目，大都皆宋以前本。其综核数理，剖晰义蕴，亦多微中，疑亦出宋人，非后来术士之妄谈也。其书，《宋史?艺文志》不载，诸家书目亦罕著录，惟《永乐大典》颇散见其文，虽间有缺脱，而缀拾排比，犹可得十之七八。谨哀辑成编，厘为六卷，朴之名则削而不题，亦祛其伪焉。

乾隆四十六年九月恭

校上【2】。

---------------------------

【1】此为《四库全书》子部?术数类所收《太清神鉴》卷前提要，纪昀等撰写。

【2】《丛书集成初编》及《守山阁丛书》本皆无末句。今据《四库全书》补。


